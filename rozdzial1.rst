Czym jest Kombucha?
===================
Kombucha jest sfermentowaną herbatą. Fermentacja zachodzi dzięki grzybowi herbacianemu. Grzyb herbaciany to kolonia bakterii i specjalna kultura drożdży, która należy do grupy SCOBY (Symbiotic Cultures of Bacteria and Yeasts), czyli do grupy symbiotycznych kultur drożdży i bakterii. 

**Jak wygląda grzyb herbaciany?** 

Niezbyt atrakcyjnie, ma postać galaretowatej, plackowatej masy o białej lub jasno-pomarańczowej barwie. Po dodaniu go do posłodzonej herbaty zaczyna fermentować. W procesie tym następuję wymiana cukru na alkohol etylowy i dwutlenek węgla, dzięki czemu powstaje słodko-kwaśny, musujący i orzeźwiający napój o ciekawych walorach smakowych. Może mieć barwę od jasnoszarej do ciemnobrązowej. W sklepach ze zdrową żywnością oraz w Internecie można zakupić gotowy napój z kombuchy – cena wynosi od 7 do 30 zł za butelkę lub sam grzyb herbaciany z starterem do samodzielnego przygotowania napoju, jego ceny wahają się w internecie od 10 do 30 zł.

**Jakie właściwości zdrowotne ma napój z kombuchy?**

Napój z kombuchy charakteryzuje się *bardzo bogatym składem*. Zawiera między innymi kwasy organiczne (octowy, mlekowy, jabłkowy, askorbinowy, glukonowy, glukoronowy, szczawiowy), witaminy z grupy B (B1, B2, B6, B12), składniki mineralne (cynk, magnez, wapń, żelazo, miedź), etanol (do 2%), kofeinę, dwutlenek węgla, białka, tłuszcze, polifenole oraz cukry. Z uwagi na zawartość tak licznych związków, z pewnością napój z kombuchy posiada wiele właściwości zdrowotnych, chociaż większość z nich nie znalazła jeszcze potwierdzenia w badaniach naukowych.

**Na co może pomóc kombucha?**

Właściwości zdrowotne, których można się domyślać to:

- odtruwanie organizmu,
- działanie antyoksydacyjne
- wspieranie układu odpornościowego i wpływ na odbudowę flory bakteryjnej
- regulowanie pracy układu pokarmowego,
- usprawnianie pracy nerek i pęcherza moczowego,
- wspomaganie regeneracji wątroby.

Napój z kombuchy polecany jest w wielu dolegliwościach, np. przy bezsenności, braku apetytu, utracie pamięci, nadciśnieniu tętniczym, wysokim poziomie cholesterolu, otyłości, osłabieniu, zespole przewlekłego zmęczenia, zespole napięcia przedmiesiączkowego, reumatyzmie, artretyzmie, cukrzycy, a nawet AIDS i nowotworach.

**Kombucha wykazuje również wiele cennych właściwości przy stosowaniu zewnętrznym**, 
co sprawia, że wykorzystuje się ją w produkcji kosmetyków.

Na przykład w produkcji:
- toników i płynów do demakijażu twarzy, ponieważ przywraca skórze prawidłowe pH,
- preparatów zwalczających trądzik, ponieważ zawiera alkohol, który działa przeciwzapalnie i antybakteryjnie oraz usuwa toksyny i eliminuje wolne rodniki,
- kremów przeciwzmarszczkowych, rozświetlających, wygładzających oraz nawilżających, dzięki działaniu witamin C i A oraz kwasu mlekowego,
- peelingów oczyszczających,
- balsamów do włosów.
