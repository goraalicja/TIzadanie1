Przygotowanie Kombuchy:
==============================
Przepis na napój z kombuchy jest bardzo prosty, a do jego wykonania wystarczy zaledwie kilka składników, z których większość znajduje się w każdej kuchni. Należy jednak uzbroić się w cierpliwość, ponieważ przygotowanie napoju na bazie grzybka herbacianego wymaga trochę czasu. 

**Składniki:**

- woda (najlepiej woda mineralnej niegazowanej, ewentualnie można użyć bardzo dobrze przefiltrowanej wody z kranu),
- 80 gramów cukru białego lub brązowego (ok. 0,5 szklanki) na litr wody,
- 1 łyżeczka herbaty na litr wody,
- 1 grzyb herbaciany,
- "starter", czyli 100 ml wywaru z poprzedniej fermentacji na litr wody.

**UWAGA:**
Do przechowywania i fermentowania kombuchy używa się jedynie szklanych pojemników. Metal lub plastik wchodzi w reakcję z kwasami, które powstają podczas fermentacji i produkuję szkodliwe substancje.

**Przepis:**

1. Umieść herbatę w imbryku lub szklanej  miseczce, zalej ją wrzącą wodą i zostaw do zaparzenia na około 10 minut. Następnie dodaj do niej cukier i dokładnie wymieszaj.
2. Przelej herbatę przez sitko do naczynia przeznaczonego do fermentacji i dodaj pozostałą wodę. Gdy całość osiągnie temperaturę pokojową, dodaj zaczyn, a na koniec kombuchę - delikatniejszą i jaśniejszą stroną do góry, a ciemniejszą - w dół (należy pamiętać, że przy każdym kontakcie z kombuchą należy mieć bardzo dokładnie umyte ręce!).
3. Nakryj naczynie gazą lub materiałem umożliwiającym przepływ powietrza i przytwierdź gumką na brzegach. Powietrze jest niezbędne w procesie fermentacji, bez niego nie będzie przebiegał on prawidłowo, *na wierzchu wywaru może się pojawić pleśń*.
4. Naczynie odstaw w suche, zacienione (światło jest raczej niepożądane w czasie fermentacji i może jej zaszkodzić) i ciepłe miejsce (temperatura sprzyjające fermentacji to od 23 do 28 stopni Celsjusza), z dala od roślin. Po 4-5 dniach fermentacji należy spróbować napoju, aby sprawdzić, czy ma on odpowiedni smak, a co za tym idzie - czy fermentacja przebiega prawidłowo. Smak napoju z kombuchy nie może być ani zbyt słodki, ani zbyt gorzki. Najlepiej, aby jego smak był zbliżony do cydru. W przeciwnym razie należy pozostawić wywar do fermentacji na trochę dłużej. Jednak nie należy kontynuować fermentacji zbyt długo, gdyż rezultatem tego będzie ocet z kombuchy, który można używać tak, jak, np. ocet winny. Może on również pełnić rolę zaczynu podczas kolejnego przygotowywania napoju z kombuchy.
5. Po 5-10 dniach fermentacji (szybsza latem lub przy wyższych temperaturach) napój z kombuchy jest gotowy.
6. Oddziel nową warstwę grzyba od starej i obie włóż do osobnych naczyń z przykryciem. Następnie zalej każdy grzyby niewielką ilością powstałego napoju z kombuchy, a potem wstaw do lodówki. Grzybek tybetański zapada w rodzaj hibernacji i nie rozmnaża się ani nie fermentuje. Może pozostać w stanie nieaktywności nawet przez *36 miesięcy*.
7. Napój z kombuchy przelej przez sitko do butelek lub słoików, a następnie zamknij (ale nie do końca, gdyż nagromadzony gaz może spowodować ich rozsadzenie) i wstaw do lodówki, by powstrzymać proces fermentacji i nie dopuścić do skwaśnienia napoju z kombuchy. Schłodzony napój jest gotowy do picia.
