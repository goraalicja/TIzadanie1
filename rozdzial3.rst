Przeciwskazania, niebezpieczeństwa i dawkowanie:
========================

**Jakie są przeciwwskazania do picia kombuchy?**

Ze względu na zawartość w napoju z kombuchy alkoholu, *nie powinny go pić dzieci i kobiety w ciąży*, a z powodu obecności cukru nie zaleca się go również *diabetykom*. Z uwagi na możliwość wystąpienia skutków ubocznych należy zachować szczególną ostrożność u osób:

- cierpiących na kamicę szczawianową,
- zmagających się z grzybicą przewodu pokarmowego,
- cierpiących na biegunki lub zespół jelita drażliwego,
- z osłabionym układem immunologicznym (pacjenci onkologiczni, po chemioterapii, po przeszczepie, z wirusem HIV, w podeszłym wieku),
- cierpiących na reumatyzm, reumatoidalne zapalenie stawów, miażdżycę.

**Przedawkowanie kombuchy**

W związku z odnotowaniem przypadków występowania objawów niepożądanych, spowodowanych piciem zbyt dużych ilości napoju z kombuchy, nie należy go pić przez dłuższy okres, ani w większych ilościach. Ogólnie znane są (nagłaśniane swego czasu przez prasę) dwa przypadki sytuacji zagrażające życiu, spowodowane wypiciem większej ilości kombuchy:

- W 1995 roku (wg Amerykańskiego Centrum Zwalczania i Zapobiegania Chorobom – CDC) dwie kobiety były hospitalizowane z powodu ciężkiej kwasicy mleczanowej. Okazało się, że przez dwa miesiące piły napój z kombuchy w ilościach przekraczających 118 ml dziennie. Jedna z nich zmarła na skutek zatrzymania akcji serca, drugą udało się uratować.
- W 2009 roku Amerykańskie Towarzystwo Onkologiczne zgłosiło przypadek wystąpienia zagrażającej życiu kwasicy mleczanowej u 22-letniego mężczyzny po 12. godzinach od wypicia napoju z kombuchy. U pacjenta występowały trudności w oddychaniu, gorączka i dezorientacja, jednak udało się go uratować. Od czasu do czasu spotyka się sygnały o innych działaniach niepożądanych, spowodowanych piciem kombuchy w ilościach przekraczających 0,5 szklanki dziennie, takich, jak np.: 
 - nudności, 
 - wymioty, 
 - bóle głowy, 
 - reakcje alergiczne, 
 - uszkodzenia wątroby.

**Dawkowanie:**
Napój z kombuchy silnie oddziałuje na cały organizm, dlatego do jego picia należy przygotowywać się stopniowo, zaczynając np. od jednej łyżeczki dziennie. Początkowo mogą wystąpić bóle głowy, co może być związane z procesem wydalania toksyn i oczyszczaniem organizmu. Za bezpieczną ilość przyjmuje się spożywanie nie więcej niż *118 ml napoju* z kombuchy w ciągu dnia.

**Specjaliści:**
Według specjalistów z Zakładu Bromatologii Katedry Toksykologii Uniwersytetu Medycznego w Łodzi napój z kombuchy wpływa *pozytywnie* na metabolizm, układ trawienny oraz proces oczyszczania organizmu z toksyn. Nie wszyscy jednak lekarze podzielają ich zadanie. Niektórzy wręcz ostrzegają przed piciem kombuchy. Do chwili obecnej nie ma dowodów naukowych, które by jednoznacznie potwierdziły właściwości lecznicze tego napoju. 

*Należy go zatem traktować jako suplement diety, z zachowaniem odpowiednich środków ostrożności, aby uniknąć wystąpienia możliwych skutków ubocznych.*
